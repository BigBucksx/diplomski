\section{Model sustava s jednim stupnjem slobode}
Modeli sustava s jednim stupnjem slobode su posmični okviri, a možemo ih shvatiti
kao idealizaciju jednokatnice. Posmični okviri se sastoje od štapova, koncentrirane
mase i viskoznog prigušivača, pri čemu je ukupna krutost sustava sadržana u krutosti
štapova, ukupna masa sustava u koncentriranoj masi i ukupno prigušenje u viskoznom
prigušivaču. Nadalje, vrijedi pretpostavaka o vertikalnoj i horizontalnoj
nestišljivosti štapova, tj. štapovi su nepromjenjive dužine.


Primjetimo da navedeni sustav s pogleda statike predstavlja ravninski problem s tri
stupnja slobode (dvije rotacije u zglobovima te translacija), stoga ga je potrebno
svesti na sustav s jednim stupnjem slobode za potrebe dinamičkog proračuna. Drugim
riječima, potrebno je ukupnu krutost sustava izraziti kao lateralnu krutost.
Postupak svođenja sustava s tri stupnja slobode na sustav s jednim stupnjem slobode
naziva se \textit{statička kondenzacija} koju u ovom radu nećemo razmatrati.
\newpage

